---
url: "fork"
name: FORK 
location: "poland"
thumbnail: images/organizations/fork.png
activities:
    - "ogolny-aktywizm"
    - "feminizm"
    - "tech"
badges:
    - "kolektyw"
---         
lang: pl

FORK jest rodzącą się Organizacją. Zostaje poczęta z konkretnych potrzeb, jakie wynikają ze starcia się naszych wartości (feministycznych) z rzeczywistością (patriarchalną).

Nasze życie jest przesiąknięte technologią, od obrusu po 2FactorAuthentication, ale jako kobiety i inne grupy niedominujące, rzadko jesteśmy autorkami tego, co używamy. Rewolucja feministyczna uczy nas tego, że bardzo ważne jest konstruowanie naszej własnej niezależności i z niepokojem obserwujemy, że jeśli chodzi o IT, trochę nam daleko, w zasadzie coraz dalej…

Kierunki
- ekofeminizm, pojęty jako zmiana patriarchalnego paradygmatu wyzysku i posiadania na paradygmat szacunku do środowiska, gdzie my jesteśmy częścią a nie właścicielkami.
- samo-krytyka, konstruktywna krytyka i radykalna empatia
- wspomaganie równości i burzenie skostniałych hierarchii międzyosobowych
- feministycze krytyczne przemyślenie, przywłaszczenie i przekształcanie technologii
- promocja tradycyjnych kobiecych technologii (tak! kochajmy koronczarstwo, tekstylia i haft!!)
- Obalenie mitów techno-patriarchalnych.
- Eksplorowanie nowych możliwości
- uwrażliwienie ludzi a w szczególności ruchu feministycznego na problemy związane z technopatriarchatem
- popularyzowanie wolnych i bezpiecznych technologii wśród ruchu feministycznego; informowanie na temat etycznych i bezpiecznych technologii.
- stworzenie przestrzeni współpracy między technofeministkami
- stworzenie feministycznych niezależnych projektów technologicznych i własnych infrastruktur feministycznych
- zachęcanie nie-cis-kolesi do zajmowania się IT/komputerami/bezpieczeństwem/infrastrukturą sieciową
- promowanie kultury troski na mediach komunikacyjnych i innych technologiach

Możliwe linie akcji:
- feministyczne mapowanie na OSM
- Spotkania dyskusyjne przy herbatce i rogalu
- Uwidacznianie kobiet w historii i technologii
- Szkolenia:
  - Programowanie
  - Bezpieczeństwo cyfrowe i holistyczne
  - Linux, bash i wiersz poleceń
  - Postaw własny feministyczny serwer domowy
  - Grafika programami FLOSS

Słowniczek:
Linux - potoczna nazwa GNU/Linux, rodziny systemów operacyjnych o wolnym kodzie źródłowym
FLOSS - określenie stosowane do programów o wolnym/publicznym kodzie źródłowym
FORK:
- FORK - Feministyczna Organizacja Rewolucyjnego Klikania
- Fork Bomb - przyjaciółka FORK
- Fork Lab - czasoprzestrzeń spotkaniowa FORK

Mianem Fork Bomb w informatyce określa proces samoreplikujący się (forkowanie), który w okamgnieniu zajmuje całą pojemność systemu. Tak właśnie chciałybyśmy, by się stało: aby każda z nas stała się częścią procesu rewolucji feministycznej, replikowała ją dalej, na inne terytoria, tak by ona wkrótce zajęła cały system.
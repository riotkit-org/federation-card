<!DOCTYPE html>
<html lang="en">
    <head>
        <meta charset="utf-8">
        <meta name="viewport" content="width=device-width, initial-scale=1">
        <link rel="canonical" href="/federation-card/organizations">
        <meta name="description" content="Website description.">
        <title>Federation Card</title>
        <link rel="stylesheet" href="/assets/build/css/main.css?id=cfca6e982bf1c8a18873">
        <script defer src="/assets/build/js/main.js?id=549234cd694838a31b7a"></script>
    </head>
    <body class="text-gray-900 font-sans antialiased">
        <div class="p-8">
    <h1 class="text-3xl font-bold">Organizacje</h1>
</div>

<ul>
            <li><a href="/federation-card/organizations/wroclaw/fa">Federacja Anarchistyczna Wrocław</a> z miasta Wrocław, <h1>FA Wrocław</h1>

<p>Federacja Anarchistyczna jest nieformalnym zrzeszeniem osób zainteresowanych anarchizmem, działaniem antypaństwowym i antykapitalistycznym. Naszym celem jest szerzenie idei anarchizmu, anarchistycznych wartości oraz sposobów organizacji, a także stawianie oporu wobec niesprawiedliwości fundowanej społeczeństwu przez państwową machinę biurokratyczną, prawo i kapitalizm. Wspieramy każdą walkę z przejawami nierówności, będącej nieodłączną częścią wszystkich systemów hierarchicznych. Dążymy do modelu społeczeństwa bezpaństwowego, opierającego się na dobrowolnych, samorządnych stowarzyszeniach.
Do grupy należą osoby o różnej długości i rodzaju stażu w aktywizmie. Pozwala to na efektywną wymianę doświadczeń i przedyskutowywanie strategii z różnych perspektyw. Staramy się tworzyć grupę otwartą na wszystkich. Jeśli ktoś wie na czym opiera się anarchizm, żyje w zgodzie z anarchistyczną etyką i chce działać, jest zawsze mile widziany.
Zrzeszamy osoby o różnych poglądach na anarchizm. Do organizacji mogą dołączyć zwolennicy wszystkich szkół anarchizmu, przy czym wychodzimy z założenia, że tzw. anarchokapitalizm nie jest anarchizmem ze względu na to, że kapitalizm jest narzędziem kontroli. Jako system oparty na własności prywatnej i pracy najemnej tworzy on nieuzasadnioną dysproporcję w dostępie do dóbr i możliwości podejmowania decyzji o wymiarze społecznym. Jako alternatywę do niego proponujemy spółdzielczość, syndykalizm, kooperatywizm i uspołecznienie.
Prowadzimy działalność różnego rodzaju i jesteśmy otwarci na nowe inicjatywy. W miarę rozwoju organizacji staramy się poszerzać zakres działań. Obecnie organizujemy dyskusje, pokazy filmów, protesty, happeningi, kampanie informacyjne, prowadzimy anarchistyczną bibliotekę, kolportujemy materiały promujące anarchizm i krytyczne myślenie. Staramy się także wspierać inne grupy wolnościowe, ruchy protestu oraz inicjatywy oddolne powstające i działające w naszym mieście. Oprócz tego większość z nas zaangażowana jest w projekty wychodzące poza działalność Federacji – np. związki zawodowe, aktywizm w ramach innych organizacji czy projektów, działalność charytatywną.</p>
.
                            [Badge: Organizacja anarchistyczna]
                    </li>
            <li><a href="/federation-card/organizations/wroclaw/fnb">Food Not Bombs Wrocław</a> z miasta Wrocław, <p>Jedzenie Zamiast Bomb to ogólnoświatowa inicjatywa rozdawania darmowych posiłków potrzebującym. My jesteśmy grupą wrocławską.
Posiłki są wydawane w każdą niedzielę o godz. 16 przy Placu Staszica we Wrocławiu.
Produkty wykorzystywane w ramach akcji Food not Bombs nie są kupowane, ale odzyskiwane z żywności marnotrawionej - wyrzuconej czy niepotrzebnej, przekazanej w darowiźnie.
fnb@wolnywroclaw.pl</p>
.
                            [Badge: Kolektyw]
                    </li>
            <li><a href="/federation-card/organizations/wroclaw/inicjatywa_8_marca">Inicjatywa 8 Marca</a> z miasta Wrocław, <p>Jesteśmy nieformalnym kolektywem feministyczno-queerowym, działającym we Wrocławiu od 2012 roku. Naszą główną inicjatywą są Manify – coroczne demonstracje feministyczne w okolicach 8 marca. Organizujemy też pokazy filmów, dyskusje i najróżniejsze akcje, które przyjdą nam do głowy i które uznamy za potrzebne.</p>

<p>Feminizm i queer oznaczają dla nas praktykę walki o, szeroko pojmowaną, równość społeczną. Walka, której jesteśmy częścią, to walka z nierównością ekonomiczną, walka o dobra wspólne, walka o prawa pracownicze, walka z przemocą – zarówno indywidualną, jak i systemową – walka o prawa reprodukcyjne kobiet, w tym o dostęp do aborcji czy walka o dobre warunki mieszkaniowe.</p>

<p>Współpracujemy z pokrewnymi nam grupami z Polski i zza granicy, między innymi z grupami organizującymi Manify w innych miastach. Nie współpracujemy z politykami i polityczkami. Nie jesteśmy formalną organizacją ani nie chcemy nią być – jesteśmy grupą autonomiczną, niezależną od grantów i dotacji, nie ogranicza nas opresyjne wobec organizacji społecznych prawo. Chcemy tworzyć przestrzeń wolną od opresji patriarchatu i władzy oraz od wyzysku kapitału.
Pracujemy równościowo i demokratycznie – dyskutujemy i podemonstracjaodejmujemy decyzje konsensualnie, bez rozwiązań takich jak głosowanie.</p>

<p>Nie jesteśmy zamkniętą grupą. Wystarczy zadeklarować chęć dołączenia do nas, uznać zasady działania grupy (które na bieżąco podlegają dyskusjom i zmianom) oraz uczestniczyć w spotkaniach.</p>

<p>Dołącz do grupy i walczmy wspólnie!</p>
.
                            [Badge: Kolektyw]
                    </li>
            <li><a href="/federation-card/organizations/wroclaw/samba">Podwórkowa Samba Wrocław</a> z miasta Wrocław, <p>Jesteśmy kilkunastoosobowym zespołem grającym przede wszystkim afro-brazylijskie rytmy na instrumentach perkusyjnych. Powstaliśmy aby pobudzać ulice dobrą energią podczas manifestacji, demonstracji, wszystkich wydarzeń, które dotyczą walki o prawa ludzi i zwierząt do godnego życia. Sprzeciwiamy się wszelkim formom przemocy, dyskryminacji i uprzedzeń ze względu na płeć, orientację seksualną, pochodzenie czy kolor skóry. Naszym graniem chcemy zagrzewać do oporu wobec niesprawiedliwego systemu kapitalistycznego, w którym przyszło nam żyć. Poprzez tworzenie niehierarchicznej, demokratycznej grupy chcemy pokazać, że istnieje alternatywa dla rzeczywistości tworzonej w myśl zasady rywalizacji i prawa silniejszego. Działamy niekomercyjnie, w duchu DIY (zrób to sam).</p>

<p>Jesteśmy częścią międzynarodowego ruchu Rhythms of Resistance (Rytmy Oporu). Korzenie ruchu sięgają lat 70-tych kiedy to w brazylijskim Salwador da Bahia zaczęły formować się zespoły perkusyjne uczestniczące w protestach czarnej ludności przeciwko ekonomicznemu wykluczeniu.
Pierwszy zespół Rytmów Oporu powstał w Londynie w ramach mobilizacji środowisk antykapitalistycznych przeciwko spotkaniu Banku Światowego i Międzynarodowego Funduszu Walutowego w roku 2000 w Pradze. W proteście wzięło udział ponad sześćdziesiąt tysięcy osób, w tym kilkudziesięcioosobowy zespół samby. Protestującym udało się zablokować obrady.</p>

<p>Obecnie ruch Rhythms of Resistance tworzony jest przez około 40 zespołów z Europy i kilka z Ameryki Południowej i Północnej. W Polsce jako pierwsza w 2006 roku zaczęła działać grupa poznańska. Obecnie, licząc z wrocławską, funkcjonuje w Polsce 8 grup.
W wielu miastach świata samba (razem z tancerzami, klaunami, radykalnymi czirliderkami) jest elementem kolorowego i pełnego przewrotnego humoru bloku zwanego tactical frivolity. Zadaniem bloku jest stworzenie radosnej atmosfery podczas protestów.</p>

<p>Dołącz, jeśli chciałbyś współtworzyć razem z nami lepszy świat!
podworkowa.samba@gmail.com</p>
.
                            [Badge: Grupa rytmów oporu, rythm of resist group]
                    </li>
            <li><a href="/federation-card/organizations/wroclaw/xr-youth">XR Youth Wrocław</a> z miasta Wrocław, <p>Jesteśmy młodymi osobami. Przerażonymi. Wkurwionymi. Nasze pokolenie zostało okradzione z przyszłości, zdradzone, skazane na masowe cierpienie. Katastrofa klimatyczna to największy kryzys, z jakim przyszło nam się mierzyć jako ludzkość. Rządy nie robią z tym nic. Jesteśmy ostatnim pokoleniem, które może to powstrzymać.</p>

<p>Marsze, petycje oraz wszystkie przewidziane przez prawo działania nie przynoszą skutków. Jesteśmy zmuszone, zmuszeni do masowego nieposłuszeństwa obywatelskiego. Musimy łamać prawo, żeby mieć bezpieczną przyszłość. Czy dopiero, gdy miliony nastoletnich osób będą w więzieniach za walkę o przyszłość, świat zrozumie, że systemowe zmiany są konieczne?</p>

<p>Jesteśmy Extinction Rebellion Youth Wrocław. To część ogólnoświatowego ruchu społecznego @extinctionrebellion, powołanego by za pomocą pokojowego masowego nieposłuszeństwa zmusić rządy do działania w celu zapobieżenia utracie bioróżnorodności oraz skutkom katastrofy klimatycznej.</p>

<p>Nie zatrzymacie nas.</p>

<p>Odmawiamy bycia ostatnim pokoleniem. To jest deklaracja naszego buntu. Napisz do nas i dowiedz się jak dołączyć!</p>

<p>Instagram: @xryouth_pl
Facebook: Extinction Rebellion Youth Wrocław</p>
.
                            [Badge: Ruch klimatyczny]
                    </li>
            <li><a href="/federation-card/organizations/wroclaw/zsp">Związek Syndykalistów Polski - Wrocław</a> z miasta Wrocław, <p>Związek Syndykalistów Polski - Wrocław działa na obszarze województwa Dolnośląskiego jako sekcja ogólnopolskiego Związku Syndykalistów Polski, który jest z kolei zrzeszony w Międzynarodowym Stowarzyszeniu Pracowników (IWA-AIT).</p>

<h2>Czym się zajmujemy</h2>

<ul>
<li>Udzielamy wsparcia osobom zatrudnionym: poprzez wspólne poprowadzenie sprawy, pomoc w negocjacjach, pomoc w napisaniu pisma, wybór strategii w celu efektywniejszego wygrania sprawy, zorganizowanie pikiety lub demonstracji</li>
<li>Prowadzimy akcje informacyjne mające na celu edukację o prawach pracowniczych, o pozycji pracowniczej w obecnym systemie ekonomicznym</li>
<li>Walczymy o zmiany na korzyść osób zatrudnionych</li>
<li>Budujemy struktury pracownicze, aby zwiększać znaczenie negocjacyjne pracownic i pracowników</li>
</ul>

<h2>Jak funkcjonujemy</h2>

<ul>
<li>Spotykamy się regularnie</li>
<li>Podejmujemy decyzje wspólnie w lokalnej grupie</li>
<li>Prawdziwie demokratycznie - decyzje na poziomie ogólnopolskim podejmujemy wspólnie z innymi grupami, każda osoba członkowska ma jeden głos</li>
<li>Ponad podziałami: Narodowość, kolor skóry, orientacja seksualna nie mają dla nas znaczenia. Liczy się tylko to, czy nie zatrudniasz osób aby pracowały na Ciebie oraz czy swoimi działaniami nie naruszasz przestrzeni do działania innych osób</li>
<li>Nie mamy przywódców, zarządu. Są tylko osoby członkowskie oraz czasowo wybierane role, które nie mają mocy podejmowania decyzji, te podejmujemy wspólnie</li>
</ul>

<h2>Jak działamy w konkretnych sprawach</h2>

<ul>
<li>Oczywiście skutecznie ;)</li>
<li>Naszą podstawą działania jest wywieranie presji na firmach w celu wyegzekwowania postulatów pracowniczych</li>
<li>Skoro już mowa o tej presji to organizujemy wydarzenia medialno-informacyjne takie jak pikiety, akcje ulotkowe, demonstracje, udzielamy wywiadów</li>
<li>Działamy także formalnie zaczynając od wezwań do zapłaty, po branie udziału w sprawach sądowych</li>
<li>W miarę okazji i możliwości zakładamy zakładowe związki zawodowe, aby móc korzystać z uprawnień, które daje Ustawa o Związkach Zawodowych</li>
</ul>
.
                            [Badge: Organizacja anarchistyczna]
                    </li>
    </ul>
    </body>
</html>
